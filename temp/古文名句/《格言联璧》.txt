山阴金先生，姓金，山阴人，清代学者，真实姓名和生平不详，其所编《格言联璧》一书，按儒家 大学，中庸之道，以“诚意”、“正心”、“格物”、“致知”、“修身”、“齐家”、“治国”、“平天下”等主要内容为框架，收集有关这些内容的至理格言，按当时人的阅读习惯分为八类，从个人、家庭到社会、国家，凡所应有，无所不有。
大事难事看担当，逆境顺境看襟度。临喜临怒看涵养，群行群止看识见。
慎风寒，节饮食，是从吾身上却病法；寡嗜欲，戒烦恼，是从吾心上却病法。
战虽有阵，而勇为本。 丧虽有礼，而哀为本。 士虽有学，而行为本。
对失意人莫谈得意事；处得意日莫忘失意时。
天薄我以福，吾厚吾德以迓之。天劳我以形，吾逸吾心以补之。天危我以遇，吾享吾道以通之。天苦我以境，吾乐吾神以畅之。
岂能尽如人意，但求不愧我生。
持身如玉洁冰清，襟袍如光风霁月。
“鱼吞饵，蛾扑火，未得而先丧其身。 猩醉醴，蛟饱血，已得而随亡其身。 鹚食鱼，蜂酿蜜，虽得而不享其利。”
内不欺己，外不欺人，上不欺天，君子所以慎独。
善为至宝，一生用之不尽；心作良田，百世耕之有余。世事让三分，天空海阔；心田培一点，子种孙收。
人之心胸，多欲则窄，寡欲则宽；人之心境，多欲则忙，寡欲则闲；人之心术，多欲则险，寡欲则平；人之心事，多欲则忧，寡欲则乐；人之心气，多欲则馁，寡欲则刚。
志之所趋，无远弗届；穷山距海，不能限也。志之所向，无坚不入；锐兵精甲，不能御也。
过去事丢得一节是一节。 现在事了得一节是一节。 未来事省得一节是一节。
天下无不是的父母；世间最难得者兄弟。
博弈之交不终日，饮食之交不终月，势力之交不终年，惟道义之交，可以终身。
为人父母天下至善；为人子女天下大孝。
无事时，戒一偷字，有事时，戒一乱字。
静以修身，俭以养德；入则笃行，出则友贤。
君子犹水也。其性冲。其质白。其味淡。其为用也。可以浣不洁者而使洁。即沸汤中投以油。亦自分别而不相混。诚哉君子也。小人譬油也。其性滑。其质腻。其味浓。其为用也。可以污洁者而使不洁。倘滚油中投以水。必至激搏而不相容。诚哉小人也。
上士忘名，中士立名，下士窃名。
敬为千圣授受真源；慎乃百年提撕紧钥。
凡病皆可医，惟俗不可医。
以恕己之心恕人，则全交。 以责人之心责己，则寡过。
祭而丰不如养之厚；悔之晚何若谨于前。
接人要和中有介，处事要精中有果，认理要正中有通。
不自重者取辱，不自畏者招祸。不自满者受益，不自是者博闻。
柔能制刚，遇赤子而贲、育失其勇。讷能屈辩，逢喑者而仪、秦拙于词。
古今来许多世家，无非积德；天地间第一人品，还是读书。
不蹈无人之室，不入有事之门，不处藏物之所。
喜闻人过，不若喜闻己过。 乐道己善，何如乐道人善。
喜闻人过，不若喜闻己过。 乐道己善，何如乐道人善。
提得起，放得下；算得到，做得完；看得破，撇得开。
居处必先精勤,乃能闲暇。凡事务求停妥,然后逍遥
事当快意处须转；言到快意时须住。
以真实肝胆待人，事虽未必成功，日后人必见我之肝胆 以诈伪心肠处事，人即一时受惑，日后人必见我之心肠
读经传则根底厚，看史鉴则议论伟。观云物则眼界宽，去嗜欲则胸怀净。
无功而食，雀鼠是已；肆害而食，虎狼是已。
以镜自照者见形容，以人自照者见吉凶。
戒豪饮，豪饮伤神；戒贪色，贪色灭神；戒厚味，厚味昏神；戒饱食，饱食闷神；戒妄动，妄动乱神；戒多言，多言损神；戒多忧，多忧郁神；戒多思，多思忧神；戒久睡，久睡倦神；戒久读，久读枯神。
心术以光明笃实为第一，容貌以正大老成为第一。
交一个读书破万卷的邪士，不如交一个不识一字的端人。
只字必惜，贵之根也；粒米必珍，富之源也。片言必谨，福之基也；微命必护，寿之本也。
谁怨相思情重，冻了词章冷了句颂，沁入心田湿透新容！
黄昏偷来你的骨酿酒，百年醉得有血有肉……
怒宜实力消融；过要细心检点。
怪小人之颠倒是非，不知惯颠倒方为小人。惜君子之受世折磨，不知惟折磨乃见君子。
常操常存，得一“恒”字诀。勿忘勿助，得一“渐”字诀。
做官乃造福之地，而人以为享福之地。
做本色人，说根心话，干近情事。
闻君子议论，如啜苦茗，森严之后，甘芳溢颊；闻小人谄笑，如嚼糖霜，爽美之后，寒冱凝胸。
聪明用于正路，愈聪明愈好，而文学功名益成其美。聪明用于邪路，愈聪明愈谬，而文学功名适济其奸。
真圣贤，决非迂腐。真豪杰，断不粗疏。
丈夫之高华，只在于功名气节。鄙夫只炫耀，但求诸服饰起居。
只人情世故熟了，甚么大事做不到；只天理人心合了，甚么好事做不成。
宠辱不惊，肝木自宁；动静以敬，心火自定；饮食有节，脾土安和；调息寡言，肺金自全；恬淡少欲，肾水自足。
在古人之后，议古人之失，则易。 处古人之位，为古人之事，则难。
有作用者，器宇定是不凡。有智慧者，才情决然不露。
富贵贫贱总难趁意知足便是趁意 山水花竹无恒主人得闲便是主人
何谓“至行”？曰“庸行”。何谓“大人”？曰“小心”。何以“上达”？曰“下学”。何以“远到”？曰“近思”。
开卷有益，作善降祥。
见人不是，诸恶之根。 见己不是，万善之门。
终日说善言，不如做了一件；终身行善事，须防错了一件。物力艰难，要知吃饭穿衣，谈何容易！光阴迅速，即使读书行善，能有几多？
知足常乐，能忍自安。
小人处事，于利合者为利，于利背者为害；君子处事，于义合者为利，于义背者为害。
人身之所重者元气；国家之所重者人才。
在世一日要做一日好人，为官一日要行一日好事。
看书求理，须令自家胸中点头，与人谈理，须令人家心中点头。
问祖宗之泽，吾享者是，当念积累之难。问子孙之福，吾贻者是，要思倾覆之易。
人心如谷种，满腔都是生意，物欲锢之而滞矣。然而生意未尝不在也，疏之而已耳 人心如明镜，全休浑是光明，习染薰之而暗矣。然而明体未尝不存也，拭之而已耳
任难任之事，要有力而无气；处难处之人，要知而无言。
人身之所重者元气；国家之所重者人才。
在世一日要做一日好人，为官一日要行一日好事。
君子当事，则小人皆为君子，至此不为君子，真小人也；小人当事，则中人皆为小人，至此不为小人，真君子也。
传家久远，总不外“读书积德”四字。若纷纷势利，真如烟花过眼，须臾变灭。古联云：树德承鸿业，传经裕燕贻。又云：树德箕裘惟孝友，传家彝鼎在诗书。又云：天庥静迓惟为善，祖泽长延在读书。又云：欲高门第须为善，要好儿孙必读书。又云：立品定须成白璧，读书何止到青云。皆格言也。
救已败之事者，如驭临崖之马，休轻策一鞭；图垂成之功者，如挽上滩之舟，莫少停一棹。
论人当节取其长，曲谅其短；做事必先审其害，后计其利。
勤能补拙，俭以养廉。
门内罕闻嬉笑怒骂，其家范可知。座右遍陈善书格言，其志趣可想。
心慎杂欲，则有余灵；目慎杂观，则有余明。
君子之心不胜其小，而气量涵盖一世；小人之心不胜其大，而志意拘守一隅。
严著此心以拒外诱，须如一团烈火，遇物即烧；宽著此心以待同群，须如一片阳春，无人不暖。
能知足者，天不能贫。能忍辱者，天不能祸。能无求者，天不能贱。能外形骸者，天不能病。能不贪生者，天不能死。能随遇而安者，天不能困。能造就人材者，天不能孤。能以身任天下后世者，天不能绝。
贫贱时眼中不着富贵，他日得志必不骄。富贵时意中不忘贫贱，一旦退休必不怨。
处草野之日，不可将此身看得小；居廊庙之日，不可将此身看得大。
存养宜冲粹，近春温；省察宜谨严，近秋肃。
天德只是个无我，王道只是个爱人。
静坐常思己过，闲谈莫论人非。 “静坐常思己过”语出《论语·卫灵公》:“躬自厚而薄责于人，则远怨矣。” 即是说多反省自己而少责备别人，怨恨就不会来了。
见人背语，勿倾耳窃听；入人之室，勿侧目旁观；到人案头，勿信手乱翻。
惟有主，则天地万物自我而立；必无私，斯上下四旁咸得其平。
不可假公法以报私仇，不可假公法以报私德。
仇莫深于不体人之私，而又苦之；祸莫大于不讳人之短，而又讦之。
情有可通，旧有者不必过裁抑，免生寡恩之怨；事在得已，旧无者不必妄增设，免开多事之门。
见事贵乎理明，处事贵乎心公。
利在一身勿谋也，利在天下者谋之；利在一时勿谋也，利在万世者谋之。
只有一毫粗疏处，便认理不真，所以说惟精；不然，众论淆之而必疑。只有一毫二三心，便守理不定，所以说惟一；不然，利害临之而必变。
